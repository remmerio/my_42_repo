I amar prestar aen. Il mondo è cambiato. Han mathon ne nen. Lo sento nell'acqua. Han mathon ne chae.
Lo sento nella terra. A han noston ned 'wilith. Lo avverto nell'aria.
Molto di ciò che era si è perduto, perché ora non vive nessuno che lo ricorda. Tutto ebbe inizio con
la forgiatura dei grandi Anelli. Tre furono dati agli elfi, gli esseri immortali più saggi e leali di
tutti. Sette ai re dei nani, grandi minatori e costruttori di città nelle montagne. E nove, nove
Anelli furono dati alla razza degli uomini che più di qualunque cosa desiderano il potere. Perché in
questi anelli erano sigillati la forza e la volontà di governare tutte le razze. Ma tutti loro furono
ingannati, perché venne creato un altro anello. Nella terra di Mordor, tra le fiamme del Monte Fato,
Sauron, l'Oscuro Signore, forgiò in segreto un Anello sovrano, per controllare tutti gli altri e in
questo anello riversò la sua crudeltà, la sua malvagità e la sua volontà di dominare ogni forma di
vita: un Anello per domarli tutti. [...] Uno a uno i paesi liberi delle Terre di Mezzo caddero sotto
il potere dell'Anello, ma alcuni opposero resistenza: un'Ultima Alleanza di uomini ed elfi marciò
contro le armate di Mordor e sui pendii del Monte Fato combatté per la libertà della Terra di Mezzo.
[...] La vittoria era vicina, ma il potere dell'Anello non poteva essere sopraffatto. Fu in quel 
momento, quando ogni speranza era svanita che Isildur, figlio del Re, afferrò la spada di suo padre...
[...] Sauron, il Nemico dei popoli liberi della Terra di Mezzo, venne sconfitto. L'anello passò a
Isildur che ebbe quest'unica possibilità di distruggere il male per sempre, ma il cuore degli uomini
si corrompe facilmente e l'Anello del Potere ha una volontà sua. Esso condusse Isildur alla morte e
alcune cose che non avrebbero dovuto essere dimenticate andarono perdute. La storia divenne leggenda,
la leggenda divenne mito. E per 2500 anni dell'anello si perse ogni conoscenza finché, quando si
presentò l'occasione esso irretì un nuovo portatore.
